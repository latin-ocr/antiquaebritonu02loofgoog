—11—

Quae cum ita sint, nobis non opus est scire, a quonam
evangelii doctrina in Britanniam allata sit. De qua re , cum
nullo modo fidem christianam recta via ex oriente in Britanniam
allatam esse omnes consentiant, in duas sententias· discedunt
viri docti. Alii Gallos Britonum apostolos fuisse affirmant,
quorum ritibus ecclesiasticis, liturgiae, lectionibus sacris, hymnis
secundae aetatis ecclesiae Britannicae ritus, liturgiam, lectiones,
hymnos similia fuisse luce clarius est (vid. Warren, p. 61 et
locos ibi commemoratos), alii iique minores numero auctoribus
Romanis Britones ad christianum fidem transiisse sibi persua·
serunt (Sohffll, p. 48. Haddan), alii in medio rem relinquunt
(Bright p. 1). Hanc controversiam disceptari nost-ra parum in-
terest, dummodo ecclesiam Britonum orthodoxam fuisse conce-
datur. Nec tamen silendum esse putavi proximo anno Warre-
nium, virum doctissimum, perplura attulisse argumenta, quae
comprobarent, fidem christianam ex Gallia ac quidem ex urbibus
Lugduno et Vienna temporibus Irenaei in Britanniam transmi-
grasse (Warren p. 46—58). Quae sententia cum ex ritibus in
Britannia usitatis neque eorum, qui cum orientalibus congruunt
-— exstant enim tales (Warren p. 55) —— neque eorum, qui
similes sunt Gallicanis obscuram relinquat originem, digna mihi
videtur, quam assensione comprobemus, quamvis, quae de tem-
pore , quo facta esset illa transmigratio , Warrenius attulit, in-
certiora esse negari non possit. Nam quid incertius, quam quae
apologetae proferunt de ecclesia succrescente! Sed quid ad rem?
Ut sint incertiores, quos subduxit, calculi, certior est ipsa res,
certiora illa argumenta , quae rituum natura nituntur. Quin
etiam duas alias res commemorem, quae Warrenio haud scio an
majorem fidem afferant.

Quarum prior est, quod symbolum, quo Britones in baptis-
matis ministerio ineunte saeculo quinto usi esse videntur, —
quantum cognosci potest ex symbolo illo regularum fidei more
et contracto et aucto, quod exstat in Patricii, Hibernorum apo-
stoli, natione Britonis, confessione (H. and St. II, 2 p. 297.
Hahn, Bibliotlaek der Symbola 1877. p. 268) - et ita discrepat
cum ea symboli apostolici forma ‚ qua Romani tunc temporis
utebantur (Hahn, p. 13 sqq. cf. Har-nack, Art. Apostolicum in
Herzog-Plitt R. E.) ut Romanos Britonum apostolos fuisse tibi
vix persuadeas, et orientalibus symboli formis, quibuscum Irenaei
symbolum congruisse apparet ex regulis fidei, quae apud ipsum
reperiuntur (Hahn, p. 1 sq.), similior est, quam ulli occidentalium
symbolorum formae. ¹

ψ,-

 

² Proh dolor! et ipsius auctoris additamenta et verborum in
codicibus corruptelae impediunt, quominus accuratius hoc symbolum

