...70—

Betham II, app. p. XXVI3 Adamn. vit. Col. 2, 69, p. 222;
1, 15, p. 2033 1, 14, p. 203 et alibi), tanta erat, ut nonnum·
quam flexis genibus ad eum accederent monachi (ib. 3, 87, p. 228,
cf. 1, 6, p. 201), ut ex arbitrio etiam inusitata hora vel ipsa
nocte per suum proprium ministrum (Adamn. vit. Col. 1, 11.
22. 25. 26· alibi) pulsa clocca fratres in ecclesiam convocandi
potestatem haberet (ib. 1, 11, p. 2023 1, 21, Ρ. 205). Nec
tamen ille solus omnibus monachorum studiis vel operibus nec
solus regendis populis praeerat, sed a senioribus ita adjuvabatur,
ut graviores res non sine eorum consilio dijudicaret (Beda h. e.
3, 5 ξ 164) et ut unum ex illis junioribus praeficeret prae-
positum (ib. l, 33, p. 210) vel (ib. 1, 30, p. 209) operum
dispensatorem. Tribus autem diurnis operibus apud Adamanum
monachos invenimus intent08, iisdem, quae in regula, quae per-
peram Columbae attribuitur (Η. and St. ΙΙ, 1 p. 120), monachis
mandantur: orationibus, laboribus, lectionibus. Neque hac in re
quicquam conspicuum est nisi in orationibus decantationes illae
psalmorum (Adamn. vit Col. 1, 31, p. 209), de quibus infra
plura dicenda sunt, in laboribus tria, quae occurrunt eorum
genera, primum scribendi (Adamn. .l, 22, Ρ. 206), secundum
eorum, qui in ipso monasterio perficiendi erant (Adamn. 1, 22,
p. 206; 2, 52, p. 217), tertium eorum, quos agricultura ferebat
(ib. l', 30, p. 209). Denique non omittam commemorare labores
illos nequaquam in singulas diei horas certa quadam lege fuisse
distributos, sed perfectos esse vel quando necessitas aderat vel
quando monachis vel abbati collibebat (Adamn. 1, 30, Ρ. 209;
1, 21, Ρ. 205). Attamen horariarum precum mentionem casu
quodam ab Adamnano factam non esse opinor.l

Haec hactenus. Nam ad comparandam ecclesiam Scotorum
cum Romana Columbae historia ansam non praebet, quia tunc
temporis de iis rebus, quae posterioribus temporibus contro-
versiam excitaverunt, non jam agebatur. Quanquam enim Co*
lumba eadem festi paschalis computatione utebatur et eadem⁴
tonsura attonsus erat atque posterioris temporis Scoti ο·- nam
et Columba Luxoviensis utrumque morem jam tunc 111 Hibernia
fuisse testis est et Beda prioris mentionem fecit (h. 6. 3, 4 ξ 160) --
tamen, cum Columba nihil commercii habuerit cum Romanis, ab·
jecta Adamnani fabula, quae Columbam facit praenuntiantem
futuram de celebrandis festis diebus paschalibus controversiam
(1, 8, Ρ. 201), suspicandum est, eum non novisse, quid Scotorum
proprium sit.

Neque omnino de utroque more multa dicenda sunt. Nam

 

² De puellarum monasteriis, de quibus Adamnanus nisi semel
(2, 75, p. 224) mentionem non fecit, infra (p. 81) dicam.

