-68—

dictum - unius Columbae Luxoviensis‚ cujus scripta omnium
Scotorum exceptis Patricii antiquissima sunt , de vita eremitica
dicta, quae infra commemorabuntur, idonea sunt, quae Skenii
opinionem diluant. Equidem aliud fuisse sextum aliud septimum
ecclesiae Scotorum saeculum concedere non possum, certe eccle·
siasticae Scotorum historiae fontes tales non sunt, ut nos adhuc
hodie duo illa saecula discernere possimus. Ergo de utroque
saeculo iisdem verbis‘ dicendum est neque opus est quaerere,
utrum Adamnanus eremitarum mentionem faciens revera locutus
sit de aetate Columbae an de sua ipsius. Satis habemus scire
fuisse apud Scotos intra VI et VIII saeculum eremitas, qui
remoti ab hominum domiciliis plane solitariam vitam agebant
(Adamn. vit. Col. 1, 39, p. 2113 3, 102, p. 235). Sed hoc
minime proprium erat Scotorum, neque commemoratione dignum
esset, nisi ab his eremitis vel ex eodem, quo eremitae commo-
vebantur, monachorum fervore profectum esset tertium mona-
chorum genus -- peregrinantium.

Hoc Scotorum proprium erat, utpote ortum ex ipso ecclesiae
Hiber-nicae statu. Nam cum in aliis ecclesiae partibus, in quibus
monasteriis nulla cum regionibus suis necessitudo erat, monachi
postquam collegio monachorum accesserunt, mundum effugisse
sibi viderentur, apud Scotos omnes ii, qui intaminatos a mundo
se custodire cupiebant, in iis monasteriis, quae medio in populo
condita erant, voti sui compotes fieri non poterant. Unde factum
est, ut permulta monasterIa constituerentur in insulis juxta Hi·
herniae oram sitis (Skene II, p. 62 sq.). Alii omnino patriam
deserentes paucis cum sociis in insulis majore intervallo a patria
remotis vel in ipso medio Oceano cellas sibi construxerunt
(Adamn. vit. Col. 1, 5, p. 2003 10, p. 202, cf. II, 76, p. 2243
1, 19, p. 204 et. alibi), alii vel soli (Adamn. 1, 3, p. 197) vel
cum sociis ut uterque Columba emigraverunt in alienas terras.
Tales, qui relicta patria perefflinabantur‚ opus et Christo gra·
tissimum et ipsis salutiferum edidisse putabantur, nam pro Christo
peregrinabantur (Adamn. 1, 3, p. 197, cf. Beda h. e. 3, 4 ξ 161
et 5, 9 ξ) 376) vel ad delenda peccamina (Adamn. 2, 70, p. 222,
cf. 1, 21, p. 205). De qua re nullum exstat melius testimonium
quam libellus ille de vita Columbae Hiiensis ita conscriptus, ut
‘vitam intexeret orationi partim latino partim Hibernico sermone
de Genes. 12, 1 habitae (cf. supr. p. 54). Etsi enim temporibus
aetate Columbae longe posterioribus conscriptus est, tamen eandem
de peregrinando· sententiam tulit atque priores, idque sermone
tam distincto et dilucido, ut pauca transscribere mihi liceat:-

Quod autem patri fidelium precipitur, Ιιοο omnibus filiis ejus
implendum relinquitur (Skene II, app. p. 469) . . . tribus autem
modis patria deseritur (p. 461) . . aliquando enim patria corpore

